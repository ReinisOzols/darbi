<html lang="en">
  <head>
    <title>KLIMATA JOSLAS</title>
    <link rel="stylesheet" href="stils.css" type="text/css" />
  </head>
  <body>
    <h1>
      KLIMATA JOSLAS
    </h1>
    <div class="izkartojums">
      <div class="box">
        <div class="rl">
          Vairumā pētījumu, kā arī praksē izšķir piecas galvenās klimata joslas:
          <ul>
            <li>
              <b>Arktiskā (tundra)</b>, ar vidējo gada temperatūru zemāku par 10
              °C.
            </li>
            <li>
              Aukstā (<b>skuju koku</b> meži, tundra), ar vidējo temperatūru 4
              mēnešu laikā starp 10—20 °C, bet pārējā gada laikā zem šī
              diapazona.
            </li>
            <li>
              Vēsā (<b>lapu koku</b> un jauktie meži, pļavas), ar vidējo
              temperatūru 4—12 mēnešu laikā starp 10—20 °C, bet pārējā gada
              laikā zem šī diapazona.
            </li>
            <li><b>Mērenā.</b></li>
            <li>
              Siltā (<b>subtropiskie</b> meži un augi), ar vidējo temperatūru
              4—12 mēnešu laikā virs 20 °C, bet pārējā gada laikā starp 10—20
              °C.
            </li>
            <li>
              Tropiskā (<b>tropiskie</b> mūžzaļie meži, mūžameži, tropiskie
              augi, tuksneši), ar vidējo temperatūru visa gada laikā un arī
              katrā mēnesī virs 20 °C.
            </li>
          </ul>
        </div>
      </div>
      <div class="box">
        <div class="rl">
          Katrā no šīm klimatiskajām joslām pastāv vairāki paveidi — biomi, kas
          konkrētajā klimata joslā kādā ierobežotā reģionā raksturo klimatu
          (mikroklimatu). Temperatūras vai mitruma rādītāji nav vienīgie
          kritēriji, kas raksturo klimata joslas un biomus. Katrā klimata joslā
          (un biomā) ir atšķirīgs floras un faunas sastāvs. Piemēram, džungļi
          vai mūžzaļie tropiskie meži parasti sastopami tikai tropu joslā
          ekvatora tuvumā, uz ziemeļiem un dienvidiem no tā. Savukārt baltie
          lāči vai pingvīni savvaļā vērojami pārsvarā arktiskajā joslā. Klimatu
          būtiski ietekmē arī atmosfēras cirkulācija (valdošie vēji), okeānu vai
          kalnu tuvums. Īpaši lielas atšķirības šo faktoru ietekmē nereti
          vērojamas biomos. Piemēram, augāja īpatnības var pamanīt pat
          salīdzinoši nelielu kalnu nogāzēs, kas vērsti viens ziemeļu, otrs
          dienvidu virzienā. Eiropā visai krasas klimata atšķirības vērojamas
          Alpu kalnu ziemeļu un dienvidu pusēs. Tā uz dienvidiem no Alpiem
          plešas silta, maiga Vidusjūras, bet tālāk uz austrumiem nedaudz vēsāka
          Melnās jūras subtropiskā klimata josla. Savukārt uz ziemeļiem, Eiropas
          centrālajā un austrumu daļā — mēreni kontinentāla josla, bet virzienā
          uz rietumiem — mērena, mitra atlantiskā klimatiskā josla (Atlantiskais
          klimats).
        </div>
      </div>
    </div>
    <br /><br />
    <hr />
  </body>
</html>
